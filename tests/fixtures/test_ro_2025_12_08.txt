Informare nivometeorologică pentru perioada:
04.12.2025 ora 20 - 08.12.2025 ora 20

- la peste 1800 m -

Precipitații mixte slabe
în zonele înalte.

MUNȚII BUCEGI, FĂGĂRAȘ, PARÂNG-ȘUREANU

RISC 3 - ÎNSEMNAT

La peste 1800 m: În partea superioară a zăpezii se menține un strat de 20…40 cm cu rezistență și
coeziune căzută între cristale, ușor umezit, format din depunerile succesive de zăpadă din perioada
precedentă, peste un strat mai vechi și întărit aflat deasupra solului. Pe anumite pante sau văi se întâlnesc
depozite consistente, de peste 1-2 m, îndeosebi în Bucegi. Se menține riscul declanșării avalanșelor de
dimensiuni medii și izolat chiar mari, care să angreneze stratul superior instabil. Unele curgeri pot apărea în
etajul altitudinal 1800-2000 m pe fondul temperaturilor diurne apropiate de 0 grade. Riscul va fi amplificat la
orice tip de supraîncărcare a stratului cu turiști sau schiori și va fi însemnat(3).
Sub 1800 m: stratul de zăpadă între 1500 și 1800 m este de mici dimensiuni și prezent în special mai sus
de 1700 m. Precipitațiile mixte slabe vor umezi suplimentar zăpada, astfel încât vor fi posibile unele curgeri
la altitudini apropiate de 1800 m.

MUNȚII ȚARCU-GODEANU

RISC 2 - MODERAT

La peste 1800 m: Stratul de zăpadă depășește 15-20 centimetri în zonele înalte, iar pe unele văi umbrite
există depozite mai consistente. Stratul recent este depus peste cel vechi și întărit spre sol. Riscul apariției
unor curgeri sau avalanșe de dimensiuni mici sau medii va fi prezent, cu precădere în apropierea crestelor,
prin alunecarea zăpezii recente și parțial umezite peste cea mai veche, din apropierea solului, riscul fiind
amplificat la supraîncărcări - risc moderat(2).
Sub 1800 m: stratul de zăpadă este de mici dimensiuni și este prezent în special la altitudini mai mari de
1600 m. Se vor mai semnala precipitații mixte slabe, care vor diminua stratul existent.

Informare nivometeorologică pentru perioada
04.12.2025 ora 20 - 08.12.2025 ora 20
CARPAȚII ORIENTALI
La peste 1800 m: Stratul de zăpadă depășește pe alocuri 10-15 centimetri în zonele înalte. Pe unele văi
umbrite din apropierea crestelor există și unele depozite mai consistente. Pe creste se întâlnesc 15…20 cm
de zăpadă recentă în partea superioară a stratului, depuși peste o crustă mai dură, dar riscul de avalanșe
rămâne relativ redus(1), prin alunecarea zăpezii recente și parțial umezite peste cea mai veche, din
apropierea solului, în special pe anumite pante cu depozite mai consistente și fiind amplificat la
supraîncărcări.
Sub 1800 m: stratul de zăpadă este de mici dimensiuni și este prezent în special peste 1600-1700 m. Se
vor mai semnala precipitații mixte slabe, care vor favoriza topirea zăpezii existente.

CARPAȚII OCCIDENTALI
În Carpații Occidentali stratul este discontinuu și de dimensiuni extrem de reduse. Trecător se mai semnala
ninsori slabe pe creste. Nu există risc de avalanșă.

EVOLUȚIA VREMII ÎN ULTIMELE ZILE
Vremea a fost apropiată de normalul termic al perioadei, cu cerul temporar noros. Local s-au semnalat
precipitații mixte slabe, mai ales ploi la altitudini mai mici de 1400 m și preponderent ninsori la peste 1600 m.
Stratul de zăpadă a scăzut cu 2…4 cm. Vântul a suflat slab și moderat, cu intensificări temporare de 60-70
km/h la altitudini mari în Carpații Meridionali de Curbură, temporar cu transport de zăpadă. Temporar s-a
semnalat ceață, asociată pe alocuri și cu depuneri de chiciură pe creste.
Stratul de zăpadă în platformele stațiilor meteorologice măsura, în data de 04.12.2025, ora 14:
Carpații Meridionali: 133 cm Vârful Omu, 43 cm Bâlea-Lac, 20 cm Țarcu
Carpații Orientali: 28 cm Călimani, 13 cm la Lăcăuți, 8 cm la Ceahlău, 5 cm la Penteleu, 3 cm la Iezer
Carpații Occidentali: petice

PROGNOZA VREMII PENTRU INTERVALUL 04.12.2025 ora 20 - 08.12.2025 ora 20
Temperaturile se vor situa în continuare ușor peste cele normale ale perioadei. Cerul va fi temporar noros.
Local în Carpații Meridionali și pe arii mai restrânse în cei Orientali și Occidentali, se vor semnala precipitații
mixte slabe, în general ploi sub 1700 m și trecător ninsori la peste 1800 m, în special în Carpații Meridionali și
Orientali. Stratul de zăpadă se va reduce ușor.
Vântul va sufla slab și moderat, cu intensificări temporare de peste 70-80 km/h, mai ales în masivele din vest.
Temporar se va semnala ceață, ce poate fi asociată izolat cu depuneri de chiciură pe creste.
Temperaturi prognozate în intervalul 04.12.2025 - 08.12.2025:
Peste 1800 m: temperaturi minime: -6 … 0 grade
temperaturi maxime: -2 … 4 grade
Sub 1800 m: temperaturi minime: 0 ... 4 grade
temperaturi maxime: 4 … 9 grade, cu cele mai ridicate valori în masivele vestice
mtg. Narcisa Milian
Notă: În funcție de evoluția vremii și a stratului de zăpadă, buletinul nivologic va fi reactualizat.

Legendă

Principalele mecanisme ce conduc la declanșarea avalanșelor

Zăpadă viscolită cu formare de
plăci de vânt

Alunecarea întregului strat

Zăpadă proaspătă

Strat de instabilitate

Zăpadă umedă

Căsuțele marcate cu gri
reprezintă expoziția
versanților cu risc

Contact: e-mail: nivologie.sibiu@meteoromania.ro ; Sibiu, Strada Someșului nr.49, tel. 0770714242; 0269235145
